Title: Redd rideskolen på Ekeberg nå!
Date: 2015-11
Summary: EKT rideskole og husdyrpark på Ekeberg må få bevilgning på kommunens budsjett i år. Dette er et av krava fra Rødt i forhandlingene med byrådspartiene, sier Bjørnar Moxnes.

I følge *Nordstrands blad* vil byråd Geir Lippestad (A) innkalle EKT til et møte over nyttår. Rødts gruppeleder Bjørnar Moxnes mener det ikke er noen grunn til å v|ente så lenge som til etter nyttår med å rydde opp.

Uten økonomisk støtte fra politikerne neste år må EKT begynne å slakte dyr og nedbemanne allerede i februar, sier Lina Aas-Eng i aksjonsgruppen Leve EKT.

– Rødt krever at det ryddes opp i denne saken når budsjettet behandles nå. Byrådet må støtte Rødts forslag om å bevilge 5 millioner til EKT for å sikre videre drift. – Det skulle bare mangle med tanke på at Ap, SV og MDG stilte opp sammen med Rødt og garanterte for EKT hvis vi vant valget, sier Bjørnar Moxnes til avisa.

Budsjettet skal vedtas 9. desember.

Les mer i [*Nordstrands blad*](http://www.noblad.no/nyhet/ekt-husdyrpark/politikk/nordstrand-arbeiderparti-om-ekt-saken-et-arbeidsuhell/s/5-56-26368) (krever innlogging).

OPPDATERING: Rødt fikk gjennomslag, og EKT blei redda ved budsjettbehandlinga.